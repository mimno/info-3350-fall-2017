Кодирането на символи е съответствието на дадена група от символи към друга група. Например, цифрите или електрическите сигнали, обикновено са проектирани така че да позволяват съхранението на текст в компютър или да позволяват изпращането на текст с помощта на различни медии (среди). Един от най-семплите и същевременно известни примери за кодиране на символите е Морзовата азбука, която кодира букви от латинската азбука в последователност от линии и точки, или къси и дълги натискания на бутон на телеграфа, с цел да се изпратят чрез устройството телеграф до другата (приемащата) страна. Друг пример е ASCII кодът, който кодира букви, цифри и други символи в двоични числа със 7-битова дължина.